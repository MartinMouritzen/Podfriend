Jeg kunne godt bruge lidt sparring til et udviklingsproblem.

Jeg er ved at udvikle noget software, hvor brugere skal kunne betale for ydelser løbende i form af micropayments.

Idéen er at indholdsskabere kan definere en public key for deres bitcoin/lightning node.

Besøgende skal så potentielt kunne streame sats til hosts mens de bruger deres service.

En simplificering kunne være at forestille sig en service ligesom Netflix, men hvor du ikke betalte pr. måned, men micro-payede mens du så serier, 1% ville så gå til Netflix som platform og 99% til serieskaberen.

Lige pt. har nogle andre udviklet et proof of concept som kræver at hver indholdsskaber og hver besøgende har deres egne lightning nodes. Det synes jeg er for bøvlet. Jeg kan måske leve med at indholdsskaberen skal have det, men det er for meget at forlange for normale brugere.

Jeg sidder og tænker på om det burde gøres mere centraliseret, så alt bliver styret fra serveren, og indholdsskabere bare kan trække penge ud engang imellem.

I den perfekte verden ville det være et system hvor brugere ikke engang skulle tænke over at det var crypto, og alt teknisk var abstraheret væk, og de bare tankede nogle "points" op med kreditkort.

Jeg er åben for alle idéer, gode som dårlige, og måske er der nogen der kender til et system der allerede er udviklet der vil hjælpe med problemstillingen?